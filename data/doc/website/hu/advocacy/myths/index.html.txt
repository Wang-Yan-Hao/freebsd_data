[FreeBSD The Power to Serve]

Donate to FreeBSD

 

-   Home

-   About
    -   Introduction
    -   Features
    -   Advocacy
    -   Marketing
    -   Privacy Policy
    -   Projects
    -   Ports

-   Get FreeBSD
    -   Release Information
    -   Release Engineering

-   Documentation
    -   FAQ
    -   Handbook
    -   Porter's Handbook
    -   Developer's Handbook
    -   Committer's Guide
    -   Manual Pages
    -   Presentations and Papers
    -   Documentation Project Primer
    -   All Books and Articles

-   Community
    -   Mailing Lists
    -   Forums
    -   User Groups
    -   Events
    -   FreeBSD Journal
    -   Q&A (external)

-   Developers
    -   Project Ideas
    -   Git Repository
    -   Subversion Repository
    -   GitHub Mirror
    -   Code Review (Phabricator)
    -   Wiki
    -   Continuous Integration Service

-   Support
    -   Vendors
    -   Security Information
    -   Bug Reports
    -   Submitting Bug Reports
<<<<<<< HEAD
=======
    -   Web Resources

-   Foundation
    -   Monetary Donations
    -   Hardware Donations

-   About
-   Features
-   Applications
-   Advocacy
-   Marketing
-   Administration
-   News
-   Events
-   Press
-   Artwork
-   Logo
-   Donations
-   Legal Notices
-   Privacy Policy

A FreeBSD Képviseleti Projekt

Miközben a BSD projektek (DragonflyBSD, FreeBSD, NetBSD és az OpenBSD)
nagyra nõttek, számos mítosz kezdett terjedni róluk. Ezek közül néhányat
jó szándékú, ám megfontolatlan személyek indítottak el, másokat pedig
önhitt emberek.

Ennek az oldalnak az a célja, hogy a lehetõ legnagyobb tárgyilagosság
mellett eloszlassa ezeket a tévhiteket.

  Megjegyzés: Ezen az oldalon a “*BSD” kifejezés mind a négy BSD
  projektre vonatkozik. Ahol az adott mende-monda csak az egyik
  különálló projektre vonatkozik, ott azt külön említjük.

  Ha úgy érezzük, hogy az oldal valamely témában hiányos ismereteket
  közöl, akkor értesítsük az oldal fenntartóját, Tom Rhodes-ot a
  következõ e-mail címen: <trhodes@FreeBSD.org>

Tartalom

-   A *BSD rendszerek zárt fejlesztési modellel rendelkeznek, sokkal
    inkább “katedrálisok” mintsem “bazárok”

-   A *BSD rendszerekrõl nem készíthetõ saját disztribúció, vagy nem
    származtatható egyéb munka

-   A *BSD rendszerek remek kiszolgálók, de rossz asztali rendszerek

-   A *BSD rendszerek forráskódja régi, elavult és haldoklik

-   A *BSD projektek egymással háborúznak, hetente válnak ki újabb
    felhasználói csoportok

-   A *BSD rendszereket nem fürtözni (párhuzamos számításokra)

-   Nincs kereskedelmi támogatás a *BSD rendszerekhez

-   Nincsenek alkalmazások a *BSD rendszerekhez

-   A *BSD rendszerek jobbak, mint más rendszerek

-   Más rendszerek jobbak, mint a *BSD a rendszerek

Mítoszok

A *BSD rendszerek zárt fejlesztési modellel rendelkeznek, sokkal inkább “katedrálisok” mintsem “bazárok”

Eric Raymond nagy hatású írása A katedrális és a bazár címmel a Linux
fejlesztési modellt (és azt a modellt, amelyet Eric a fetchmail
kifejlesztéséhez használt) említi mint a “nyílt” fejlesztési modell
példáját. Ezzel szemben a *BSD fejlesztési modelljét gyakran jellemzik
zártként.

A hallgatólagos bírálat szerint a “bazár” (nyílt) jó, és a “katedrális”
(zárt) rossz.

Ha valami, akkor a BSD rendszerek által alkalmazott fejlesztési modell
*még inkább hasonlít a “bazárhoz”, mint a Linux vagy a fetchmail
esetében, amelyeket Eric említ.

Ehhez elég csupán a következõket figyelembe vennünk:

-   Minden *BSD projekt esetén: A forráskód aktuális változata a
    FreeBSD, NetBSD, és az OpenBSD esetében is a nap 24 órájában bárki
    számára elérhetõ az Interneten keresztül. Nem szükséges arra várni,
    hogy egy új kiadás jelenjen meg.

FreeBSD, NetBSD: Egy telepíthetõ “pillanatverzió” 24 óránként válik
elérhetõvé. Ezek a pillanatképek teljesen ugyanúgy telepíthetõk mint a
közönséges kiadások, és a telepítéshez nem szükséges egy meglévõ
rendszer.

OpenBSD: OpenBSD pillanatképei naponta készülnek, és ha Theo elég jónak
találja ezeket, felkerülnek a tükörszerverekre.

+ Ezzel ellentétben a Linux kernelnek csak alkalmilag válik elérhetõvé
új verziója, és a különbözõ disztribúciók kiadási gyakorisága a
disztribúció fejlesztõitõl függ.

+ Itt nem kíséri harsonaszó egy új kernel megjelenését, mivel a legtöbb
*BSD felhasználó számára ez egy teljesen megszokott esemény. * A *BSD
projektek mind CVS-t használnak a forráskód karbantartásához.

Minden *BSD projekt esetén: a CVS Repository a nap 24 órájában
böngészhetõ, és a repositoryból az egész rendszer letölthetõ. A forrás
elérhetõ anonim CVS, CVSup, CVSupit, CTM (e-mail-en keresztül) vagy
egyszerû FTP segítségével. * Bárki küldhet javításokat,
hibajelentéseket, dokumentációt, és egyéb módokon is hozzájárulhat a
munkához. Ezt a *BSD rendszerek részét képezõ send-pr program vagy a
webes felület segítségével lehet megtenni.

+ A dokumentáció hemzseg az erre utaló hivatkozásoktól. * Nem mindenki
hajthat végre változtatásokat a *BSD rendszerek forráskódjában, ehhez
elõször committerré kell válnia. Általában olyan emberek kapnak “commit
jogot”, akik már a send-pr segítségével vagy más hasonló módon beküldtek
már pár alapos változtatást a projektnek.

+ Ez a rendszer hasonló a Linux módszeréhez. Egyetlen ember, Linus
jogosult megváltoztatni a kernelt, de a különbözõ területek (mint
például a hálózati kód) fejlesztését más emberek tartják karban.

+ Mellesleg Nik (nik@FreeBSD.org) jó példa erre. Miután számos
fejlesztést hajtott végre a FreeBSD Dokumentációs Projekten és a
weboldalon, felajánlották neki a “commit jogot”, hogy ne kelljen más
committereket zargatnia, hogy hajtsák végre az általa készített
fejlesztéseket. Soha nem kérte ezt a jogot, ingyen kapta.

------------------------------------------------------------------------

A *BSD rendszerekrõl nem készíthetõ saját disztribúció, vagy nem származtatható egyéb munka

Készíthetõ, csak a dokumentációban és a forrásfájlokban fel kell
tüntetni, hogy a forráskód honnan származik. Rengeteg származtatott
projekt létezik:

-   A DragonflyBSD a FreeBSD 4.X egy leágazásaként indult, de azóta már
    van saját felhasználói közössége és vannak fejlesztési céljai.

-   A TrustedBSD a FreeBSD-hez nyújt a megbízható (trusted) operációs
    rendszerekre jellemzõ funkciókat képviselõ különbözõ
    kiterjesztéseket, és ezzel az IT biztonsági minõsítést, a Common
    Criteria-t (CC) célozza meg. Ez a projekt folyamatos fejlesztés
    alatt áll, a kód nagy része visszakerül a FreeBSD alaprendszerébe,
    de a fejlesztés külön történik.

-   A Hybrid Cluster egy FreeBSD és ZFS alapokon nyugvó webes klaszter,
    amely szabványos LAMP alapú honlapok és alkalmazások számára
    szolgáltat redundáns adatbiztonságot és automatikus
    terheléskiegyenlítést.

-   A Frenzy egy másik live-CD disztribúció, de elsõsorban
    adminisztrációs feladatokhoz. Egyaránt tartalmaz hardvertesztelõ,
    állományrendszer-ellenõrzõ, biztonsági ellenõrzõ, hálózatkonfiguráló
    és -analizáló szoftvereket.

-   A PicoBSD egy testreszabott FreeBSD disztribúció, amely elfér akár
    egy floppy lemezen is. Remek eszköz merevlemez nélküli 386-os PC-k
    útválasztóvá vagy nyomtatószerverré alakításához. A FreeBSD
    forrásfájának része, lásd a /usr/src/release/picobsd könyvtárat.

-   A NanoBSD egy másik olyan projekt, amely a FreeBSD minimális
    helyigényû verziójának elõállításával foglalkozik. Ez a változat
    elfér egy Compact Flash kártyán vagy egyéb kisebb méretû
    adathordozón. Ez a projekt is a FreeBSD forrásfájának része, lásd a
    /usr/src/tools/tools/nanobsd könyvtárat.

-   A TinyBSD olyan shell szripteket foglal össze, amelyek a FreeBSD 5.X
    és 6.X verzióin alapuló beágyazott rendszerek fejlesztéséhez
    használhatóak.

-   A ThinBSD egy kisméretû rendszerindító lemez, amellyel egy egyszerû
    PC-t használhatunk Microsoft Windows RDP kliensként, vagy X
    terminálként. Az egész konfiguráció DHCP protokollon végezhetõ.

-   A PC-BSD egy asztali felhasználásra elõkészített FreeBSD
    leszármazott. A fejlesztés célja, hogy könnyen telepíthetõ legyen és
    egy segítõkész közösség alakuljon ki körülötte.

-   A DesktopBSD egy másik asztali felhasználásra szánt FreeBSD alapú
    operációs rendszer.

-   A Gentoo/FreeBSD a Gentoo Projekt kezdeményezése arra, hogy a Gentoo
    adminisztrációs adottságait portolják a megbízható FreeBSD
    rendszermagjára és szoftverkörnyezetére. A projekt befejezetlen,
    jelenleg kísérleti stádiumban van.

-   A m0n0wall egy FreeBSD alapú tûzfalrendszer. Rengeteg olyan
    funkcióval rendelkezik, amelyet a drága tûzfalak is nyújtanak, mint
    például a webes interfész, gyári beállítások visszaállítása,
    állapottartó csomagszûrés, NAT/PAT átirányítás, DHCP kliens és
    szerver, gyorstárazó névszerver és még sok minden más.

-   A pfSense egy m0n0wall alapú tûzfalrendszer, de a fejlesztés céljai
    és a támogatott funkciók különbözõek, mint például az OpenBSD Packet
    Filter (PF) és a FreeBSD 6.1 támogatása, vagy a kitûnõ hálózati
    ütemezéshez az ALTQ támogatása, valamint a funkcionalitás
    bõvíthetõségét egy integrált csomagkezelõ rendszer segítségével
    valósítja meg.

-   A Whistle Interjet egy “hálózati készülék”, amely útválasztó,
    webszerver, e-mail szerver és egyéb funkciókat lát el, továbbá
    webböngészõvel konfigurálható. A készülék alapja a FreeBSD operációs
    rendszer, és a Whistle a fejlesztéseinek nagy részét visszaküldte a
    FreeBSD Projektnek (miközben eleget megtartott ahhoz, hogy az üzleti
    versenyben maradhasson).

A DragonflyBSD esetéhez hasonlóan, az OpenBSD sem volt önálló projekt, a
NetBSD projekt alapjaitól indult el és azóta kialakult a saját
szemléletmódja.

------------------------------------------------------------------------

A *BSD rendszerek remek kiszolgálók, de rossz asztali rendszerek

A *BSD rendszerek remek kiszolgálók, de egyben remek asztali rendszerek
is. Sok elvárás a kiszolgálók felé (rövid válaszidõ nagy terhelés alatt
is, stabilitás, az erõforrások hatékony kihasználása) ugyanúgy elvárás
az asztali rendszerek esetén is.

A *BSD rendszerek ugyanazokkal az asztali szoftverekkel (KDE, GNOME,
Firefox, ablakkezelõk) mûködnek, mint a Linux, és az irodai szoftverek,
mint például az OpenOffice csomag is remekül mûködnek alattuk.

------------------------------------------------------------------------

A *BSD rendszerek forráskódja régi, elavult és haldoklik

Noha a BSD rendszerek forráskódjának egyes részei akár több mint 20
évesek is lehetnek, egyáltalán nem jelenti azt, hogy elavult lenne vagy
éppen haldokolna. Rengeteg profi felhasználó szereti azt a stabilitást,
amelyet ez a többéves tesztelés hozott magával.

Technológiai fejlesztések továbbra is bekerülnek a *BSD rendszerekbe,
mint például:

-   SMP: Symmetric Multi-Processing, vagyis a több processzorral
    rendelkezõ rendszerek használata.

-   SoftUpdates: A BSD állományrendszert legalább olyan gyorssá teszi
    mint a Linux által használt állományrendszerek, az aszinkron írási
    mûveletek engedélyezése - és így az ezzel járó kockázat - nélkül.

-   VM rendszer: A VM (Virtuális Memória) alrendszer folyamatosan
    fejlõdik. A VM/cache kialakítása segít a wcarchive.cdrom.com
    szolgáltatásához hasonló kiszolgálóknak a több ezer (konkrétan több
    mint 10 000) egyidejû FTP kapcsolat kiesésektõl mentes kezelésében.

-   Különbözõ architektúrák: A FreeBSD jelenleg hét fõ architektúrát
    támogat: Alpha, AMD64, i386, Itanium, PC-98, PowerPC és UltraSPARC.
    Jelenleg is folynak fejlesztések további architektúrák támogatására.
    Bõvebb információért lásd a Támogatott platformok oldalt.

-   MAC alrendszer: A FreeBSD támogatja a Mandatory Access Controlt,
    vagyis egy olyan funkciót, amely általában csak drága megbízható
    (trusted) operációs rendszerekben található meg. A FreeBSD ellenben
    kiemelkedõ biztonságot nyújt ingyen! A témával kapcsolatban a
    TrustedBSD Projekt kínál további kiegészítéseket.

-   GEOM alrendszer: A GEOM egy moduláris lemezkezelõ rendszer, amelynek
    segítségével összefûzhetünk, tükrözhetünk, csíkozhatunk vagy
    titkosíthatunk lemezeket. Funkcionalitásban gazdag, és biztonságban
    tartja az adatainkat.

------------------------------------------------------------------------

A *BSD projektek egymással háborúznak, hetente válnak ki újabb felhasználói csoportok

Ez nem így van. Noha idõnként heves viták zajlanak a *BSD rendszerek
képviselõi között, a projektek továbbra is együtt dolgoznak. A FreeBSD
Alpha portja kezdetben nagyrészt a NetBSD csapat munkáján alapult. A
NetBSD és az OpenBSD is a FreeBSD Portgyûjteményét vette alapul a saját
portrendszerének kialakításakor. A FreeBSD és a NetBSD is vesznek át
olyan biztonsági javításokat, amelyeket az OpenBSD-ben fedeznek fel
elõször.

A FreeBSD és a NetBSD projektek több mint tíz éve váltak szét, azóta
csak az OpenBSD és a DragonflyBSD számítanak újabb BSD projektnek.

A *BSD projektek más területen is együttmûködnek. Például a DaemonNews
havonta frissülõ internetes magazin is a négy projekt tagjainak közös
munkája.

------------------------------------------------------------------------

A *BSD rendszereket nem fürtözni (párhuzamos számításokra)

A következõ (angol nyelvû) linkek pontosan ezt cáfolják:

-   http://www.epm.ornl.gov/pvm/ The Parallel Virtual Machine: egy olyan
    szoftvercsomag, amellyel egyszerûen össze tudunk állítani egy
    fürtöt. Ez a forráskód szabadon elérhetõ, és nagyobb problémák
    nélkül elfut FreeBSD-n.

-   http://www.scl.ameslab.gov/Projects/old/ClusterCookbook/

-   http://people.freebsd.org/~brooks/papers/bsdcon2003/fbsdcluster/
    Brooks Davis leírása egy olyan FreeBSD fürt implementációjáról,
    amely több, mint 300 processzort tartalmaz.

-   http://www.onlamp.com/pub/a/bsd/2004/07/01/freesbie.html
    Webkiszolgáló fürt létrehozása FreeSBIE-vel (egy FreeBSD alapú
    live-CD rendszerrel).

-   http://www.openbsd.org/faq/pf/carp.html Az OpenBSD Közös cím
    redudancia protokollja (Common Address Redundancy Protocol, CARP),
    amellyel redundáns fürtöket hozhatunk létre a tûzfal szintjén.

-   http://www.countersiege.com/doc/pfsync-carp Egy jó áttekintés a
    CARP-ról.

-   http://pf4freebsd.love2party.net/carp.html Az OpenBSD CARP
    implementációjának FreeBSD portja.

Ezeken kívül még a freebsd-cluster levelezési lista is rendelkezésre áll
a FreeBSD fürtözésével kapcsolatos kérdések megvitatására.

------------------------------------------------------------------------

Nincs kereskedelmi támogatás a *BSD rendszerekhez

FreeBSD: A FreeBSD kereskedelmi oldala felsorolja azokat a cégeket,
amelyek kereskedelmi támogatást nyújtanak a FreeBSD-hez.

A FreeBSD Mall szintén kínál kereskedelmi támogatást, illetve ezenkívül
árusít pólókat, sapkákat, könyveket, szoftvereket és promóciós
tárgyakat.

Tanfolyamok után a BSDMall.com oldalon érdeklõdhetünk, de egyéb
termékeket is árulnak, mint például pólókat, sapkákat, könyveket és
szoftvereket! Egy pillantást megér.

OpenBSD: Az OpenBSD kereskedelmi oldala tartalmazza a cégeket, amelyek
kereskedelmi támogatást kínálnak az OpenBSD-hez.

------------------------------------------------------------------------

Nincsenek alkalmazások a *BSD rendszerekhez

A nyílt forrású közösség túlnyomórészt BSD rendszereken (SunOS és
hasonlók) kezdett el dolgozni. A *BSD rendszerek felhasználói általában
módosítás nélkül le tudják fordítani ezeket az alkalmazásokat.

Továbbá minden *BSD projekt tartalmaz egy ún. “portrendszert”, amellyel
a portolt alkalmazások lefordítását igyekszik megkönnyíteni.

FreeBSD: Jelenleg több, mint 16 000 alkalmazás tölthetõ le és
telepíthetõ a FreeBSD Portgyûjteményén keresztül. Az i386 és AMD64
platformokon a Linux emulációs réteg képes futtatni a Linux alkalmazások
nagy többségét. Az AMD64 és Itanium architektúrákon ezenkívül egy
kompatibilitási réteg segítségével futtathatók a 32 bites FreeBSD
alkalmazások.

NetBSD: A Linux emulációs réteg futtatja az i386 architektúrára készült
Linux alkalmazások nagy többségét, a SunOS4 alkalmazások többsége pedig
SPARCStation munkaállomásokon futtatható.

OpenBSD: Jelenleg több, mint 3 700 alkalmazás tölthetõ le és telepíthetõ
az OpenBSD saját portgyûjteményének segítségével. A Linux emulációs
réteg itt is képes futtatni az i386-os Linux alkalmazások nagy
többségét, a SunOS4 alkalmazások többsége pedig SPARCStation
munkaállomásokon futtatható.

A NetBSD és az OpenBSD is képes némi módosítással használni a FreeBSD
Portgyûjteményében található alkalmazásokat, ezt tükrözi a portolt
alkalmazásaik kisebb száma is.

Igaz, a legtöbb cég a Linuxot választja elõször, ha UNIX®-ra akarja
portolni a szoftvereit. Szerencsére a *BSD rendszerek Linux emulációs
rétege képes futtatni ezeket az alkalmazásokat (Acrobat, StarOffice,
Mathematica, WordPerfect, Quake, az Intel ICC fordítója, a Compaq Alpha
fordítója stb.) viszonylag gond nélkül, ha nem is problémamentesen.

Történeti példaként megemlítjük, hogy a Netscape Navigator elsõ
verziója, amely Java támogatással futott a FreeBSD alatt, a linuxos
verzió volt. A rendszer azonban most már futtathatja a Mozilla natív
FreeBSD verzióját is, natív Java pluginnal. Mindez a Portgyûjtemény
segítségével könnyen és kényelmesen telepíthetõ.

------------------------------------------------------------------------

A *BSD rendszerek jobbak, mint más rendszerek

Ez csak a felhasználó ízlésétõl függ.

------------------------------------------------------------------------

Más rendszerek jobbak, mint a *BSD rendszerek

Ez csak a felhasználó ízlésétõl függ.

------------------------------------------------------------------------

Hozzájárulók

A FreeBSD, NetBSD, és OpenBSD projekt tagai, akik hozzájárultak ehhez az
oldalhoz:

+-----------------------------------------------------------------------+
| Nik Clayton <nik@FreeBSD.org>                                         |
+-----------------------------------------------------------------------+
| Jordan Hubbard <jkh@FreeBSD.org>                                      |
+-----------------------------------------------------------------------+
| Ian F. Darwin <ian@DarwinSys.com>                                     |
+-----------------------------------------------------------------------+
| Adrian Filipi-Martin <adrian@ubergeeks.com>                           |
+-----------------------------------------------------------------------+
| Tom Rhodes <trhodes@FreeBSD.org>                                      |
+-----------------------------------------------------------------------+

------------------------------------------------------------------------

Last modified on: 2021. június 19. by Danilo G. Baio

Legal Notices | © 1995-2023 The FreeBSD Project All rights reserved. The
mark FreeBSD is a registered trademark of The FreeBSD Foundation and is
used by The FreeBSD Project with the permission of The FreeBSD
Foundation. Contact
>>>>>>> b1bb5fd9 (Processing txt files in data/doc)
